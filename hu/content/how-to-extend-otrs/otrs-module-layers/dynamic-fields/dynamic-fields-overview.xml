<?xml version='1.0' encoding='UTF-8'?>
<!DOCTYPE section PUBLIC "-//OASIS//DTD DocBook XML V4.4//EN" "http://www.oasis-open.org/docbook/xml/4.4/docbookx.dtd">

<section id="dynamic-fields-overview">
    <title>Áttekintés</title>
    <para>
        A dinamikus mezők olyan egyéni mezők, amelyek hozzáadhatók egy képernyőhöz,
hogy javítsák és információkat adjanak hozzá egy objektumhoz (például egy
jegyhez vagy egy bejegyzéshez).
    </para>
    <para>
        A dinamikus mezők a jegy és a bejegyzés szabad mezőinek
(<literal>TikcetFreeText</literal>, <literal>TicketFreeKey</literal>,
<literal>TicketFreeTime</literal>, <literal>ArticleFreeText</literal>,
<literal>ArticleFreeKey</literal> és <literal>ArticleFreeTime</literal>)
evolúciója az OTRS régebbi verzióiból.
    </para>
    <para>
        Az OTRS 3.1-es verziójától a régi szabad mezőket lecserélték az új dinamikus
mezőkre. A korábbi verziókról történő frissítéskor a jobb visszafelé
kompatibilitáshoz és az adatmegőrzéshez egy költöztető parancsfájlt
fejlesztettek ki a meglévő szabad mezők dinamikus mezőkre való
átalakításához, és azok értékeinek áthelyezéséhez az adatbázisban lévő
<emphasis>ticket</emphasis> és <emphasis>article</emphasis> táblákból az új
dinamikus mezők tábláiba.
    </para>
    <note>
        <para>
            Minden szabad mezőket használó egyéni fejlesztést át kell írni az új
dinamikus mezők kódszerkezetére, különben többé nem fognak működni. Emiatt
nagyon fontos tudni azt, hogy az OTRS 3.0-nak csak a frissített telepítései
rendelkeznek a dinamikus mezőkre átalakított régi szabad mezőkkel, az OTRS
új vagy tiszta telepítéseinek nincsenek „eredetileg” meghatározott dinamikus
mezői, és az egyéni fejlesztés által szükséges összes dinamikus mezőt hozzá
kell adni.
        </para>
    </note>
    <para>
        A jegyenkénti vagy bejegyzésenkénti mezők számának korlátozása eltávolításra
került. Ez azt jelenti, hogy egy jegy vagy egy bejegyzés annyi mezővel
rendelkezhet, amennyi szükséges. És mostantól lehetséges a dinamikus mezők
keretrendszerének használata egyéb objektumoknál is ahelyett, hogy csak a
jegynél vagy a bejegyzésnél lenne használható.
    </para>
    <para>
        Az új dinamikus mezők ugyanazokat az adattípusokat tudják eltárolni mint a
szabad mezők (szöveg és dátum/idő), és ugyanúgy határozhatók meg mint azok
(egysoros beviteli mező, legördülő és dátum/idő), de a dinamikus mezők
túlmennek ezen, ugyanis egy új egész szám adattípus került hozzáadásra,
valamint új lehetőségek is az olyan mezők meghatározásához, mint például
többsoros beviteli mezők, jelölőnégyzetek, többválasztós mezők és (idő
nélküli) dátum mezők. Minden egyes mezőtípus saját adattípust határoz meg.
    </para>
    <para>
        A moduláris tervezésének köszönhetően az egyes dinamikus mezőtípusok egy
keretrendszerhez tartozó bővítményként láthatók, és ez a bővítmény lehet egy
szabványos OTRS csomag is a dinamikus mezők elérhető típusainak
kiterjesztéséhez, vagy akár a jelenlegi dinamikus mező további függvényekkel
való kiterjesztéséhez.
    </para>
</section>
